<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Dancing+Script:wght@400..700&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100..900;1,100..900&display=swap" rel="stylesheet">

    
    <link rel="stylesheet" href="styles/template.css">
    <title>HopePsy &#124; Блог</title>
</head>
<body style="margin:0;">

  <!-- менюто с логото и копчетата за телефон -->
  <div class="header-div-mobile">
    <a class="hopepsy-logo-link-mobile" href="index.html">
      <h1 class="hopepsy-logo-button-mobile">HopePsy</h1>
    </a>
    <div class="buttons-div-mobile">
      <button class="events-button-mobile" onclick="location.href='events.html'">Събития</button>
      <button class="about-me-button-mobile" onclick="location.href='about-me.html'">За мен</button>
      <button class="blog-button-mobile" onclick="location.href='blog.html'">Блог</button>
      <button class="contacts-button-mobile" onclick="location.href='contacts.html'">Контакти</button>
    </div>
  </div>
  <!-- менюто с логото и копчетата за телефон -->

    <!------менюто с копчетата и логото--------->
  <div class="header-div">
    <button class="hopepsy-logo-button" onclick="location.href='index.html'">HopePsy</button>
    <div class="buttons-div">
        <button class="events-button" onclick="location.href='events.html'">Събития</button>
        <button class="about-me-button" onclick="location.href='about-me.html'">За мен</button>
        <button class="blog-button" onclick="location.href='blog.html'">Блог</button>
        <button class="contacts-button" onclick="location.href='contacts.html'">Контакти</button>
    </div>
  </div>
  <!------менюто с копчетата и логото--------->
  
  <div class="page-layout">
    <h1 class="title">
      Как травмата ни разболява
    </h1>
    <img src="images/trauma-in-the-body.avif" class="cover">
    <p class="description">
      Понякога травмата може да надхвърли психологическото увреждане и да увреди физическото ни здраве. Травмата може да промени нашата клетъчна структура и мозъчна химия с течение на времето, което води до заболявания, недостатъци на имунната система, дори животозастрашаващи заболявания и по-кратка продължителност на живота.
     <br>
     <br>
      Осъзнаването на връзката тяло-ум в никакъв случай не е нещо ново. Допреди приблизително 300 години почти всяка медицинска система по света е разглеждала ума и тялото като едно цяло. Едва през 17 век западният свят започва да вижда ума и тялото като две отделни единици. Това западно виждане има определени предимства, действайки като основа за напредъка в различни области на конвенционалната медицина. Въпреки това, изолирането на ума и тялото значително намаля  научното изследване на емоционалния и духовен живот на хората и подценява тяхната вродена способност да лекуват.
     <br>
     <br>
      През 20 век този възглед постепенно започва да се променя. Учените успяват да докажат, че връзката тяло-ум е двупосочна, при която <strong>умът влияе на тялото, а тялото влияе на ума</strong>. Положителните мисли могат да доведат до освобождаване на невротрансмитери за добро настроение, като серотонин и допамин, докато физическите усещания (положителни или отрицателни) могат да повлияят на психическото ни състояние. 
     <br>
     <br>
     <strong>Как си комуникират тялото и умът</strong>
     <br>
     <br>
      Комуникацията се осъществява чрез химически и физически предаватели, като хормони и невротрансмитери. Всъщност учените са разграничили действителните невронни мрежи, които свързват мозъчната кора с надбъбречната медула, което активира реакцията на тялото в стресови ситуации. Тези констатации осветяват как психичните състояния, като стрес и депресия, могат да повлияят на функцията на органите.
     <br>
     <br>
      Вегетативната нервна система се контролира от нашето подсъзнание и се смята, че до голяма степен е извън контрола на нашите съзнателни инструкции. Например, ако кола спре неочаквано пред нас, преди дори да имаме време да си помислим “може да катастрофирам”, вегетативната нервна система е поела и кракът ни вече е на спирачката. Вегетативната нервна система има две състояния. Едно от тях е <strong>симпатиковата нервна система</strong>, известна още като реакция на “борба/бягство/замръзване”. Другата е <strong>парасимпатиковата нервна система</strong>, често наричана състояние на “почивка и смилане”. 
     <br>
     <br>
      Състоянието, в което се намираме, зависи от средата, която ни заобикаля и нашето възприемане на тази среда на подсъзнателно ниво. Възприятието ни е всъщност ключовият момент, тъй като двама души могат да бъдат в абсолютно един и същи контекст физически, обаче да изпитват много различни реакции на ниво нервна система. Това води до две много различни физиологични състояния. Когато парасимпатиковата нервна система е доминираща, се чувстваме спокойни и удовлетворени, дишането е бавно, дълбоко и обикновено през носа. <u>Когато обаче сме в стресова ситуация, оперираме от симпатиковата нервна система</u>- кръвното налягане се повишава, влошава се имунната и репродуктивната система, храносмилането, дишането е бързо и некачествено, обикновено през устата. Ако постоянно сме в състояние на  симпатиковата нервна система, може да развием сърдечно-съдови и бъбречни заболявания, проблеми с храносмилането, диабет, хронични и автоимунни заболявания. 
     <br>
     <br>
     <strong>Тялото помни- физическите последствия от травмата</strong>
     <br>
     <br>
     <strong>“Когато не знаете как да кажете „не“, тялото ви ще го каже вместо вас.”</strong>
     <br> – д-р Габор Мате
     <br>
     <br>
      Защо добрите хора си отиват рано? Сякаш най-отзивчивите, безкористни души са обречени на най-тежката съдба. За съжаление, често бъркаме добротата с невъзможността на човек да каже “не” и съответно сдържаният му гняв. Неглижирането на собствените нужди за да сме винаги на разположение, премълчаването, за да запазим мира, усещането, че сме си самодостатъчни и нямаме нужда от помощ- всичко това е огромно количество стрес и разбира се, резултат от травма. Човекът, който не може да казва “не”, още в самото начало на живота си е научил, че <u>за да бъде обичан, трябва да е полезен на другите</u>. Това най-често са хората, работещи в така наречените “помагащи професии”- в сферата на медицината, психологията, образованието, правната защита. Какво общо имат всички тези хора, които са винаги на разположение за всеки друг освен за себе си? Повишен риск от <strong>автоимунни и ракови заболявания</strong>. Това е последният опит на тялото да предупреди, че има нужда от вашето внимание преди напълно да рухне. 
     <br>
     <br>
      През последните две десетилетия, насилието над деца (физическо, сексуално, емоционално или неглижиране) се свързва с <strong>хронични състояния и заболявания като астма</strong>. Има дори аргументи в полза на съществуваща връзка между високи нива на стрес и <strong>диабет тип 2</strong>. За щастие, осъзнаването на множеството причини зад тези заболявания, ни помага в съставяне на курс за лечение. <strong>Когнитивно-поведенческата терапия</strong> помага на пациентите да научат нови начини за справяне с проблемите си, докато придобиват по-задълбочено разбиране за своето емоционално състояние. Пациентите също така се учат да си поставят реалистични цели и да идентифицират и променят поведения или мисли, които имат отрицателно въздействие върху живота им. Важно е психологическото лечение да бъде съпътствано от <strong>медикаментозно лечение</strong>, или поне да се осъществява и супервизия от медицинско лице, което да  наблюдава физическото състояние на пациента. 
         </p>

  </div>
  

</body>
</html>