<!DOCTYPE html>
<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Dancing+Script:wght@400..700&display=swap" rel="stylesheet">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Montserrat:ital,wght@0,100..900;1,100..900&display=swap" rel="stylesheet">

    
    <link rel="stylesheet" href="styles/template.css">
    <title>HopePsy &#124; Блог</title>
</head>
<body style="margin:0;overflow-x: hidden;">

    <!------менюто с копчетата и логото--------->
  <div class="header-div">
    <button class="hopepsy-logo-button" onclick="location.href='index.html'">HopePsy</button>
    <div class="buttons-div">
        <button class="events-button" onclick="location.href='events.html'">Събития</button>
        <button class="about-me-button" onclick="location.href='about-me.html'">За мен</button>
        <button class="blog-button" onclick="location.href='blog.html'">Блог</button>
        <button class="contacts-button" onclick="location.href='contacts.html'">Контакти</button>
    </div>
  </div>
  <!------менюто с копчетата и логото--------->
  
  <div class="page-layout">
    <h1 class="title">
      Как Теорията за Привързаността може да обясни проблемите в отношенията ви
    </h1>
    <img src="images/attachment2.jpg" class="cover">
    <br>
    <br>
    <p class="description">
      Стиловете или типовете на привързаност отразяват поведението ни в интимни отношения и се основават на емоционалната връзка, която сме създали като бебе с родителите си– най-често майката. Според теорията за привързаността, въведена от британския психиатър Джон Боулби и американския психолог Мери Ейнсуърт, качеството на тази първа връзка между дете и родител, често определя колко добре се свързваме с другите и реагираме на интимност през целия живот.
      <br>
      <br>
      Мери Ейнсуърт дефинира 4 типа привързаност:
      <br>
      &#x2022;Надеждна привързаност
      <br>
      &#x2022;Ненадеждна привързаност
      <br>
      &#x2022;Амбивалентна привързаност
      <br>
      &#x2022;Дезорганизирана привързаност
      <br>
      <br>
      При <strong>надеждната привързаност</strong>, родителят се характеризира с високи нива на чувствителност. Той е постоянен в грижите си към детето, подкрепя го в неговото развитие и попада в категория “авторитетен стил”. Поведението на авторитетния родител е вследствие неговата увереност, че може да удовлетвори нуждите на детето си. Детето изпитва чувство на сигурност- играе свободно и често се връща да провери за присъствието на майката. При раздяла с нея е разстроено, но щом майката се върне, е топло, усмихнато и възстановява физически контакт. В резултат на надеждната привързаност, детето вярва в своите способности. То е научено на устойчивост и независимост, уверено изследва заобикалящия го свят и пробва нови неща.
      <br>
      <br> 
      При <strong>ненадеждната привързаност</strong>, родителят се отличава с дистанцираност. Той избягва физически контакт и е критичен. Често става раздразнителен и е склонен към наказания. Този начин на възпитание, е вследствие на подсъзнателното убеждение на родителя, че не може да задоволи нуждите на детето си. В поведението на детето се забелязва тревожност при раздяла, но и  негативно отношение към родителя, щом се върне. Въпреки тревогата, детето не плаче при раздяла и избягва опитите на родителя за установяване на физически контакт. В резултат на ненадеждната привързаност, детето се чувства отхвърлено, стресирано и уплашено, страда от емоционална изолация.
      <br>
      <br> 
      При <strong>амбивалентната привързаност</strong>, родителят се характеризира най-вече с непостоянност. Той е често много емоционален, но междувременно на моменти безразличен. Това поведение е вследствие липсата на възможност от страна на родителя да удовлетвори нуждите на детето си (финансови затруднения, липса на време, емоционална незрялост). Детето от своя страна изпитва силно безпокойство при раздяла, но реакциите са последвани от гняв щом родителят се върне. Може дори да се забележи силно физическо отблъскване точно, когато най- много има нужда от родителя. В резултат на амбивалентната привързаност, детето е агресивно, стресирано, импулсивно. То изпитва трудности в социализирането и има ниска самооценка.  
      <br>
      <br>
      При <strong>дезорганизираната привързаност</strong>, родителят обикновено страда от определена психопатология: следродилна депресия, алкохолна или наркотична зависимост и т.н. Той редовно прилага тормоз над детето. Има тенденция да преучеличава и е непредсказуем в действията си. Това поведение е вследствие собствената несигурност и страх на родителя. Той е объркан и не може да състави стратегия за отглеждане на детето и да задоволи потребностите му. Детето от своя страна, показва объркано и противоречиво поведение. Забелязва се замаяна лицева експресия- то може внезапно да заплаче, но по-често заема“замръзнала” поза. В резултат на  дезорганизираната привързаност, детето е тъжно, уплашено, агресивно и пасивно. Характерна е ниска самооценка и детето често търси сигурност в лицето на непознати.
      <br>
      <br>
      <strong>Как да разпознаем нашия собствен стил на привързаност?</strong>
      <br>
      <br>
      Разбирането как нашият стил на привързаност оформя и влияе върху интимните ни взаимоотношения може да ни помогне да разберем собственото си поведение, как възприемаме партньора си и как реагираме на интимност. Идентифицирането на тези модели следователно може да ни помогне да си изясним от какво имаме нужда в една връзка и най-добрия начин за преодоляване на проблемите.
      <br>
      <br>&#x2022;Хората с надежден стил на привързаност, се чувстват сигурни, уверени и стабилни със себе си и са по-удовлетворени от интимните си взаимоотношения. Благодарение на надеждната връзка установена с родителите, те умеят да поставят необходимите граници, докато едновременно с това се чувстват комфортно да споделят чувствата и нуждите си с партньора. Те не се притесняват да потърсят помощ и да признаят слабост, докато междувременно не изпитват тревожност, когато са сами или разделени от половинката си. Надеждният стил на привързаност се характеризира и с издръжливост. Реакцията на тези хора, когато са срещнати със предизвикателства, е да поддържат един емоционален баланс и да търсят възможно най-здравословната стратегия за справяне с проблема. 
      <br>
      <br>&#x2022;Хората с ненадежден стил на привързаност обикновено се чувстват като “зависими” от партньора си. Те често може да търсят потвърждение на неговите чувства към тях, дори и връзката да е дългосрочна. Постоянното търсене на любов и внимание, комбинирано със страха от изоставяне, ги карат да се чувстват изтощени. Хората с ненадежден стил на привързаност изпитват трудност в доверието, поставянето на лични граници и спазването на чуждите граници. Когато започнат нова връзка, те сякаш забравят за себе си и се фиксират върху партньора си. Вследствие дистанцираната връзка с родителите, те изпитват тревожност и ревност, когато са далеч от партньора. Често стигат до използване на контролиращо поведение и манипулация, защото не са научени на здравословни стратегии за справяне с тревожността. 
      <br>
      <br>&#x2022;Хората с амбивалентен стил на привързаност са свръх независими. Въпреки, че жадуват за интимност, тяхната автоматична реакция на близост е да се дистанцират. Често споделят, че се чувстват “задушени” от партньора си и го обвиняват, че е прекалено изискващ. Във връзка те може да изглеждат студени, потайни, често пренебрегват чувствата на партньора си. Това поведение би отблъснало всеки потенциален сигурен партньор, но реалността е, че това е техният защитен механизъм, развит още в ранна детска възраст, за да ги предпази от разочарованието на незадоволените им нужди. Те съответно привличат краткосрочни, неангажиращи връзки, или  партньори с ненадежден стил на привързаност. 
      <br>
      <br>&#x2022;Хората с дезорганизиран стил на привързаност не са научени да регулират емоциите си. Вследствие малтретирането или неглижирането, което са преживели в детството си, те смятат света за едно страшно и несигурно място. Често те или повтарят модела на поведение, заучен от родителите си, или намират партньор с такъв модел на поведение, защото се усеща познато. Хората с дезорганизиран стил на привързаност се чувстват объркани и неспокойни. Често редуват чувства на любов и омраза към близките си, след което може или да са свръх критични към себе си, или да отричат всякаква вина и да отказват да поемат отговорност за действията си. Те също изпитват трудност да се доверят на партньора си, като реагират с контролиращо или експлозивно поведение. Характерни за тях са злоупотребата с алкохол и наркотици. Както всеки друг, те жадуват за смислена интимна връзка, но нестабилната връзка с родителите, ги кара да се чувстват недостойни за любов. 
      <br>
      <br>
      <strong>Можем ли да изградим надежден стил на привързване на по-късен етап в живота?</strong>
      <br>
      <br>
      Абсолютно възможно е да придобием надежден стил на привързване, дори и да не сме отгледани по съответния начин. Първата стъпка е разбира се разпознаването на сегашния ни стил на привързване, за което се надявам да е от полза тази статия. Както вече разбрахме, нашето нефункционално поведение в интимните отношения е вследствие некачествена връзка с обгрижващия родител. Терапията може да е ключова за преработване на травмите и адаптиране на нови стратегии за справяне. Дори и към момента да нямате достъп до психолог или терапевт, има много други начини за самопомощ: 
      <br>
      <br>&#x2022;<strong>Разпознаване на емоциите</strong>- често ни се случва да реагираме автоматично в напрегнати ситуации, без да се замисляме как се чувстваме и какво точно ни е накарало да се почувстваме по този начин. Един от начините да сме по- осъзнати в такива моменти, е да си записваме всяка конфликтна ситуация, какво ни е раздразнило, как сме се почувствали и как сме реагирали на момента. Звучи доста просто, но се обзалагам, че много скоро ще забележите прилики в поведението си в различни ситуации. Това осъзнаване ще ви помогне да разпознаете дали причината за реакцията ви наистина е моментната ситуация, или по-скоро ситуацията ви напомня на нещо, което сте преживели на много по-ранен етап. По този начин следващият път, когато някой “натисне бутоните ви”, вие ще можете да направите стъпка назад, да прецените ситуацията и да реагирате адекватно. 
      <br>
      <br>&#x2022;<strong>Създаване на близки отношения с хора с надежден стил на привързаност</strong>- ние сме резултат от заобикалящата ни среда. Точно затова ако сме заобиколени от хора с надежден стил на привързаност, тяхното поведение ще повлияе позитивно на нашето. Най-лесният начин да развием надеждна привързаност, е ако сме във връзка с такъв човек. Вместо да потвърждава вече наученото от родителите, той е пример за това как трябва да изглеждат едни здравословни отношения. В началото, интимните отношения с такъв човек може да ви се сторят скучни, но това е просто защото сте свикнали да сте постоянно на нокти и любовта да се усеща като влакче на ужасите. Скоро обаче, ще разберете че любовта е постоянство, сигурност и доверие, които всеки един от нас заслужава. 
      
    </p>

  </div>
  

</body>
</html>